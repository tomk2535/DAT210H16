# Notater 7. september 2016

## Versjonskontroll

To modeller: Distribuert vs Sentralisert. Ved en sentralisert modell skjer alle handlinger mot en sentral server, mens i en distribuert modell utføres alle handlinger lokalt og så synkroniseres de mot andre git repositories. Man kan i prinsippet ha et team hvor alle synker mot alle, men normalt sett har man en felles plass som fungerer som navet alle synker mot.  

## Git

Distribuert versjonskontroll. Se [The Git Book](https://git-scm.com/book/en/v2) og [Git dokumentasjonen](http://www.git-scm.com/doc) for mer informasjon. Om ikke annet, les kapitlene 1 tom 5 i Git boken. 

### GitHub
En plattform for kommunikasjon rundt og deling av kode. Bygger på git, men gir mye mer. F.eks. *pull request* er et konsept som kommer fra GitHub, men er blitt assosiert med git. 

## Application lifecycle management (ALM)

Mer enn bare versjonskontroll. Hvordan jobber vi med koden, hvordan håndterer vi endringer, hvordan skal vi rulle ut nye versjoner, automatisk bygg, sporing av endringer osv. 

Noen verktøy er en integrert pakke (f.eks. Visual Studio Team Services / TFS), mens andre verktøy løser ikke hele problemet, men er veldig god på deler av problemet. 

ALM blir viktig når software skal leve i en lengre periode. 

## Gruppearbeid

Gruppene må finne seg en del verktøy, bl.a. for å holde styr på oppgaver, kode og CI. Et enkelt, effektivt og friksjonsløst verktøy for kommunikasjon er også viktig. 

Viktig å sette noen forventinger for gruppen, hvordan skal man jobbe, når skal man være tilgjengelig, osv. Viktig å forplikte seg til hva man sier man skal gjøre. Unngå ting som "jeg håper" eller "jeg tror". Gi realistiske anslag for hva du er sikker på at du får gjort. Gi tidlig beskjed hvis det ikke går. 