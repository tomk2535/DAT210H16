# Notater 22. august 2016

## Intro

Glenn F. Henriksen   
Capgemini

### Kontaktinfo:  
glenn@henriksen.no / glenn.henriksen@capgemini.com  
https://github.com/henriksen/DAT210H16


## Forventninger

* 10 studiepoeng = ~15 timer arbeidsbelastning pr uke
* Lære seg nye ting på egenhånd - utenfor komfortsonen
	

### Leveranser: 
* *Utviklingsprosjekt* - vurderes med hensyn på god praksis, bruk av teknikker som er gjennomgått i undervisningen, o.l.  
* *Prosjektrapport* ved slutten av semesteret - vurderes med hensyn på evnen til å definere, følge og justere en prosess, samt analysere hvorfor den virker eller ikke virker. Erfaringsbasert dokument. Ikke bare hva dere har gjort, men også hvorfor dere har gjort det, hvordan det fungerte og hva dere ev. har gjort for å endre det. 

Til sammen danner disse grunnlaget for karakter i faget.

*Ukentlige statusrapporter* - hva har du gjort, hva skal du gjøre og er det noe som står i veien for deg?  
"Vilkår for vurdering." Med andre ord: hvis du ikke leverer jevnlig risikerer du å ikke få karakter.  Ingen status, ingen karakter.

Faget handler om prosessen rundt utvikling, samt tekniske disipliner og metoder for å lage vedlikeholdbare applikasjoner. Programvare har en tendens til å vare lengre enn vi tror og, over tid, vedlikeholdskostnadene kan ofte være den største utgiften. 

## Fossefall vs iterative metoder. 

[Fossefall](https://en.wikipedia.org/wiki/Waterfall_model) følger en stegvis modell fra design, implementering, test og produksjon. Kan gi forutsigbarhet på pris og tid, men krever mye arbeid i starten for å få det til. 

Problemet med fossefall er bl.a. at det legger stor vekt på at vi i den første fasen definerer tydelig alt som skal bygges (Big Design Up Front). Det viser seg og at det kan være vanskelig å formidle skriftlig hvordan ting skal se ut eller oppleves (ref. oppgaven i forelesningen)

[Iterative metoder](https://en.wikipedia.org/wiki/Iterative_and_incremental_development) baserer seg på at vi ikke bare godtar endring, vi omfavner den! Vi lager en del av systemet, lærer av den - gjerne i produksjon - og så forbedrer vi den igjennom små iterasjoner. Til slutt ender vi opp med hele systemet, tilpasset de reelle behovene. 

## Prosjekt

Skolerutene i Stavanger og Gjesdal ligger ute på nett som åpne data   
http://open.stavanger.kommune.no/dataset?q=skolerute 

Dere skal lage en applikasjon hvor innbyggere i de aktuelle kommunene lett kan se skoleruten for sin skole. Vi kommer tilbake til detaljene her. 
Dere står fritt til å velge teknologier og fremgangsmåter, men jeg vil være kunden og kommer til å stille funksjonelle krav til dere. 


## Kravspekking

### Krav til skolerute applikasjonen

I forelesningen definerte vi følgende krav: 
* Velg/finn skole
* Vise planleggingsdager
* Ferier
* Kalender
* Varsel
* Lokasjon
* Neste fridag
* Legg i kalender
* Offline støtte
* Flere skoleruter i samme skjerm
* Kontaktpersoner til skolene

Hvordan kan vi beskrive et krav?  
Formell vs uformell kravspekk. Det over her er en uformell kravspekk. En samling av ting vi vil at systemet skal gjøre. 
			
*Formell spesifikasjon* 

* User stories vs use cases
  * Use Case, relativt formell. Ikke så mye brukt lengre. Brukes i enkelte mer formelle prosesser. Se mer informasjon i læreboka, kap 6. Use case eksempel s 160. 
  * User stories - mye brukt i smidige prosesser. Mindre formelle.
    * Som en `rolle`, Vil jeg `handling`, Slik at `utfall` (As a, I Want, So that)
	* Trenger og akseptansekriterier: Gitt `tilstand`, Når `handling`, Skal `utfall` (Given, When, Then)
* Hvorfor user stories / use cases? Hvorfor så formelle?
  * Hjelper til estimering
  * Hjelper til diskusjon
  * Hjelper til felles forståelse
* Funksjonelle krav vs funksjonelle krav
  * Funksjonelle krav handler om hvordan programvaren skal fungere når den brukes. "Når jeg gjør slik skal sånn skje". Beskriver hva programvaren skal gjøre. "Programvaren skal gjøre x". F.eks. "Programvaren skal lese bildefiler fra lokalt lager". "Programvaren skal laste opp bildene til serveren". 
  * Ikke-funksjonelle krav handler om kvalitet eller hvordan programvaren skal oppføre seg. "Programvaren skal være Y". F.eks. "Programmet skal være brukervennlig". "Programvaren skal være sikker". 


